—10-

tram partem explet. Qui hoc fieri potuit? Ut brevis
sim, Neapolitani si qua exigua frustula habebant, istis
reliquiis marginem addiderunt, quae deerant, tamquam
ornamenti gratia compleverunt et in integrae paene
paginae speciem redegerunt. Evolvas quodlibet volumen
collectionis alterius (vol. VI—XI), quo fragmenta con-
tineantur. Mox invenies fragmenta, quae ex altera vel
ex utraque parte contrita tamen margine addito in
speciem quandam integritatis reficta sunt. Demas,
quaeso, quae marginem efficiant: additamenta sunt:
facile ea fissuris quibusdam internosces, quibus Neapo—
litanos additamenta sua significare voluisse puto. Op-
time hoc genus edendi illustratur VH2 fol. 170 fr. 11,
10. Litterae mediam paginam obtinent. Legitur v. 10:
Qagavffeffi ut sub littera ο· appareat lineola, scilicet
signum interpunctionis, quod initio versuum subiungi-
tur. Deprehendimus igitur paginam sinistram, quae
media proposita est.1)

Apographa Oxoniensia ab hominibus linguae Graecae
insciis et eo tempore confecta, quo integriora fuisse
videntur volumina, modo meliorem, modo deteriorem
textum exhibent, plerumque autem pleniorem. Versum
omissum esse uno tantum loco memini in ὑπομνημα-
τικςό col⁴ 40, quod in N saepius accidit.

1) Quod iam Kemke et Hausrath in libris de musica et
de poematis editis notaverunt paginas diremptas et falso oon-
taminatas, in nostris quoque libris accidit velut initio libri V,
quod singulis locis adscripsi.

